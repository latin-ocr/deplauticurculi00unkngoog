54

Nonnulla excidisse inter vs. ’337 et 338 assentior viro
doct0‚ nullam autem lacunam esse inter Π. 2. 23 et 24
supra probare conatus sum. Ergo nunc primum militis
mentionem fieri persuasum mihi est. Tamen SnYFan‘n
supplemento textus nondum in 'integrum redactus esse
mibi videtur. Versu enim 340 Curculio militi roganti,
quamobrem venerit in Cariam, respondet: „animi causa”.
Cur veram non dicit causam? Et cur vs. 342 sq. Thera·
pontigone interroganti, Cappadocemne noverit, respondet,
quasi nihil ad se attineat („annuo visitasse”)? Quam-
quam fortasse fieri potuit, ut de vera itineris causa ideo
militem non edoceret, quia huius nihil id scire referret,
tamen multo probabilius esse puto illum id fecisse, quo·
niam' sua Phaedromique interesse arbitraretur: Thera-
pontigono, opinor, utpote qui Planesium amaret, diffidebat.
Quod in lacuna expressum exstitisse censeo hoc modo:
„militem illum, scis iam, quern saepius lenonem adeun-
tem vidimus et quem Planesii causa id facere suspica-
bamur”. Quin hoc statuamus, nihil nimirum obstat,
quod vs. 357 Phaedromus audiens militem Planesium
invocasse, exclamat: „meosne amores ‘?” Hucusque mili-
tem tantum tamquam rivalem metuebat, nunc demum
haud inanem illum esse timorem pro certo cognoscit.

vs. 364 sq. Narravit parasitus, quomodo militi anulum
subduxerit atque deinde se proripuerit. Tum sequuntur
haec:

PH. Laudo, C. Laudat0‚ quando illud quod cupis

[effecero.
Eamus nunc intro, ut tabellas consignemus

