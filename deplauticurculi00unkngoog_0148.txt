136

quis os sibi subleverit‘? Curculioni narraverat Lyconi se
mandasse, ut daret operam, ut virgo traderetur ei, qui
tabellas suo anulo obsignatas a se attulisset (vs. 346 sqq.);
Curculio post' cenam subito abierat; post -Curculionis dis·
cessum anulo privatum se compererat; Curculio denique
Epidaurius erat atque rei sciscitandae cupidissimum se
gesserat: ut opinor sufficiebant haec ut Curculionem
illum sibi nexuisse dolum intelligeret. Primum, cum Lyco
sibi narraret, quid factum esset, hunc· se decipere credi-
derat, nunc autem, cum leno eadem commemorat, cogi·
tare incipit (vs. 583 „cum cogito”) et extemplo intelligit,
quis sit, qui verba sibi dederit. Of. Ter. Eun. 727: „Attat
data hercle verba mihi sunt” atque Donati annotatio ad
hunc versum: „attat interiectio est paulatim percepti
atque intellecti mali.''

