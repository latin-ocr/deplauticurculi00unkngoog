34

e. q. s.”? Tum Palinurus, qui scaenam non reliquit (haec
altera causa est, de qua supra dixi, quamquam etiam .
sumi potest illum, ut sunt servi nova videndi cupidissi-
mi, ante erum prodire): „quid istic clamorem tollis ‘?'’
Coquus autem ad servi interrogationem non attendenS,
intro vocat: „parasitum tuom video currentem ellum
usque in platea ultima.'’ Sed nunc nonnulla desidem,
quibus PhaedromuS‚ qui interea prodiit, magnam suam
laetitiam significat ob parasiti adventum3 neque enim
mihi probari potest illum de ea re, de qua tam erat
sollicitus (vid. vs. 223 sqq.) nullum verbum muttivisse..
Of. Poen. 208, ubi Agorastocles a servo foras vocatus,
ut spectet suos amores, sic gaudium suum effundit: „o
multa tibi di dent bona, Quom hoc mihi optulisti tam
lepidum spectaculum.” Tum verisimile mihi videtur Phae-
dromum coquum intro ire iussisse, ut quae ad prandium
opus essent, pararet, et his se ad servum convertisse
verbis: „tu‚ Palinure, huc concedamus et

Hinc auscultemus quid agat.”

Ad quae· Palinurus: „sane censeo.”

Ergo lacuna statuenda est post vs. 278.

Nam minime probanda mihi videtur opinio poetam
denuo Palinurum exeuntem finxisse. De qua enim re
loqui existimandus est? Atque cur poeta de parasiti
adventu certiorem fieri Phaedromum a Palinuro potius
fingere debuit quam a coquo, cui parasitum non minus
quam Palinuro notum esse constet? Apparet enim coquum
in nostra fabula item ut in MenaechmiS, servum esse
familiarem (cf. vs.= 254), non ut in plerisque fabulis, ubi
coqui in scaenam prodeunt, hominem de foro con·
ductum.

