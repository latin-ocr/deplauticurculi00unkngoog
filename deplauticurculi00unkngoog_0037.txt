25

amovetur vel amovendum est? Cf: Ter. Andr. 255: „abi
cito ac suspende te'’‚ et 600: „quid causaest quin hinc
in pistrinum recta proficiscar via?’' Quid multa? Di-
reetus restituendum est pro dierectus notione fere τοῦ
reeca via, sed aliquanto maius habet pondus maioremque
emphasin‚. ita ·ut apud Plautum tanturn non semper ab
eo usurpetur, qui iratus est, quemadmodum nos locutio·
nem „als de blilcsem'’, si alloquimur eum, quem abire
iubemuS‚ vix unquam nisi irati adhibemuS‚ quamvis in
ipsis verbis contumeliosi insit nihil.

Direetus opponitur τῷ anfractus apud Varronem L.L.
7, 2, 15: „in directo pedum octe, in anfracto sexdecim
(scil. oportet esse viam)’'. Praeterea vocabuli nostri causa
‚cf. Cic. Nat. D. I, 69: „ait atomum, cum pondere et
gravitate directa deorsum feratur, declinare paululum”;
II, 144: „(auditus) flexuosum iter habet, ne quid intrare
possit, si simplex et directum pateret’'; Acad. IV, 66:
„directius gubernant.''

Notum est compositorum verborum initiales syllabas
dis· et de· in libris saepe confundi, atque mature iam
nata videtur dubitati0‚ utrum esset scribendum directus
an derectus (Men. 442 B prima manu habet derectum,
altera manus supra e scripsit i; Most. 8 O B2 directe,
Trin. 457 codd. Palatini directe). Grammatici corruptam
formam legitimum esse vocabulum opinari coeperunt et
sic illa Vox, quamvis sit nihili, in plerosque locos irrepsit.
Praesertim versus quales sunt Most. 850 et Poen. 347
propter illud in malam crucem eos in errorem duxisse
verisimile est. ,

Plerisque locis forma vera restitui, potest sine ulla alia
mutatione. Bacch. 579 pro recede lego cum Bormo recedam.

