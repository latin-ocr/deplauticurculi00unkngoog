Ι32

abire, revera autem in extremam scaenae partem rece-
dere, ubi coquum gestibus ludibrio habeat, nisi (id quod
minime necessarium videtur) versum, quo secum dixerit
se non abiturum esse, intercidisse accipiendum est. Pa-
linurus secum loquitur: „item — concorditer’'; coquus ad
lenonem: „nihil est mirandum e. q. s.'’ Versum 267
autem sanum non esse persuasum mihi habeo, non solum
propter hiatum post tibi, sed etiam quoniam non dispici0,
quo illud iusiurandum spectet. Saepius in hac fabula
commemoratur iusiurandum, quod multas viris doctis
peperit ‘molestiam de qua re infra plura disputabo. Ad
nostrum autem locum illud nihil pertinere certo certius
mihi videtur. Nam quocunque modo se illud habet ius-
iurandum, de quo dissentiunt viri docti, potestne hic
cogitari de certo quodam iureiurando? Nonne Iuppiter,
cui deo totum hoc est commissum negotium, in quovis
iureiurando i. e. in iurando vel si ita res fert in periu-
rando hominibus auxilio est? Aut igitur desideratur
in iurando aut in periurando. Utrum hic eligendum
sit, propter lenonis verba versus sequentis: „qui per-
iuraverint” dubium esse nequit. Quodsi praeterea hiatus
post tibi eliminandi causa pronomini qui addimus
quidem, optimus evadit versus: „qui quidem tibi auxilio
in periurando fuit,'' atque aptissima huic loco sen·
tentia.

Quae si recte disputavimus, non cum Lnomo statuen-
dum est vs. 265—269 non satis bene cum prioribus
cohaerere atque a Plauto adiectos esse Atticis. Cur enim
suspicemur illos versus non apud Graecum poetam ex-
⁹ stitisse? Quidni in Graeco exemplari pro in Capitolio
exstare potuit „iv τῷ τοῦ Διός 1ερῷ”ἳ

