20

eo 1000, ubi traditus est, molestum esse: leno non respon·
dens iocis servi fingendus est subito dolore lienis affectus
et ut opinor manu eam corporis partem, ubi lien est,
premens et vultu pleno doloris lamentans: „lien dierectust''
(de voce dierectus videatur infra). Ad quae Palinurus:
„ambula‚ id lieni optumumst.” Quod Gron‘rz Celsum affert,
ut demonstret Palinurum lenoni saluberrima dare prae-
cepta, quod et per se spectatum non admodum verisimile
est, cum Palinurus lenoni minime benevolus sit, id nullius
esse mihi videtur momenti. Quaero enim, ideone, quod
Celsus lienosis exercitationem et laborem praecipit, poetam
quoque hoc praeceptum notum habuisse constet. Immo
statuerim poti-us hominem medicinae imperitum, haud
tamen ignorantem saepius ex celeri cursu lienis dolorem
exsistere, ambulationem lienoso obesse putasse (cf. Merc.
124, ubi servus Acanthio queritur sibi lienem quod propere
cucurrerit seditionem facere). Accedit quod lene, tot corporis
partibus laboranS‚ praesertim tamen propter ventrem

’ collativum, haud facile se commovisse putandus est; quare

minime mirum mihi videtur lenonem Palinuri verba tan·
quam irrisionem accipere. Recte igitur respondet: ¹‚aufer

istaec, quaeso.’'

